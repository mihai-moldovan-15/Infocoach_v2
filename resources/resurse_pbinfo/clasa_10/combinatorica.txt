Analiza combinatorică este un domeniu al matematicii care studiază modalitățile de numărare ale elementelor mulțimilor finite, precum și de alegere și aranjare a lor. Numeroase concepte specifice acestui domeniu intervin și în probleme de algoritmică.
Produsul cartezian
Produsul cartezian

Fie n ∈ N și mulțimile A₁, A₂, ..., An. Produsul cartezian A₁ × A₂ × ... × An este mulțimea n-tuplelor (x₁, x₂, ..., xn) cu proprietatea că x₁ ∈ A₁, x₂ ∈ A₂, ..., xn ∈ An.

Regula produsului: Dacă mulțimile A₁, A₂, ..., An au respectiv k₁, k₂, ..., kn, atunci numărul de elemente al produsului cartezian A₁ × A₂ × ... × An este k₁ × k₂ × ... × kn.

Submulțimile unei mulțimi

Fie A o mulțimi cu n elemente. Atunci ea are 2ⁿ submulțimi.

Exemplu: Mulțimea A = {1, 2, 3} are 2³ = 8 submulțimi:
1. ∅
2. {1}, {2}, {3}
3. {1, 2}, {1, 3}, {2, 3}
4. {1, 2, 3}

Permutări

Se numește permutare o corespondență biunivocă (bijecție) între o mulțime finită și ea însăși.

Altfel spus, se numește permutare a unei mulțimi finite o aranjare a elementelor sale într-o anumită ordine.

Exemplu: permutările mulțimii {1, 2, 3} sunt: (1, 2, 3), (1, 3, 2), (2, 1, 3), (2, 3, 1), (3, 1, 2) și (3, 2, 1). Într-o altă reprezentare, acestea sunt:

(1 2 3)  (1 2 3)  (1 2 3)  (1 2 3)  (1 2 3)  (1 2 3)
(1 2 3), (1 3 2), (2 1 3), (2 3 1), (3 1 2), (3 2 1)

Dacă σ = (1 2 3), atunci σ(1) = 3, σ(2) = 1 și σ(3) = 2.
           (3 1 2)

Numărul de permutări al unei mulțimi cu n elemente este Pn = n! = 1 × 2 × ... × n. Acest articol conține mai multe despre factorialul unui număr.

Numărul permutărilor unei mulțimi crește foarte repede. Pentru valori mici ale lui n, numărul permutărilor depășește domeniul de valori al datelor întregi, fiind necesară implementarea operațiilor de numere mari.

Permutări cu repetiție

Considerăm un set de n obiecte de k tipuri. Avem n₁ obiecte de tipul 1, n₂ obiecte d tipul 2, ..., nₖ obiecte de tipul k și n₁ + n₂ + ... + nₖ = n. Numărul de permutări distincte ale celor n obiecte este:

Pₙ(n) = n! / (n₁! n₂! ... nₖ!)

Exemplu: Numărul de anagrame distincte ale cuvântului ABABBA este:

P_R(2 + 3) = (2 + 3)! / (2! 3!) = (1 * 2 * 3 * 4 * 5) / ( (1 * 2) * (1 * 2 * 3) ) = 10

Acestea sunt: AABABB, AABBAA, ABABBA, ABABAA, ABBABA, ABBAAB, BAABAB, BAABBA, BBAAAB, BBAABA.

Aranjamente

Dacă A este o mulțime cu n elemente, submulțimile ordonate cu k elemente ale lui A, 0 ≤ k ≤ n se numesc aranjamente a n elemente luate câte k.

Numărul de aranjamente de n luate câte k se notează Aₙᵏ = n * (n - 1) * (n - 2) * ... * (n - k + 1) = n! / (n - k)!.

La fel ca în cazul permutărilor, pentru determinarea numărului de aranjamente poate fi necesară implementarea operațiilor pe numere mari.
Combinări

O mulțime dată o combinare reprezintă o modalitate de alegere a unor elemente, fără ține cont de ordinea lor. Se numesc combinări de k elemente submulțimile cu k elemente ale mulțimii, presupuse cu n elemente. Numărul de asemenea submulțimi se numește combinări de n luate câte k și se notează C(n, k) sau nCk.

Formule:

C(n, k) = A(n, k) / Pk = (n * (n-1) * ... * (n-k+1)) / k! = n! / (k! * (n-k)!)

C(n, k) =
  1, dacă k = 0
  n, dacă k = 1
  C(n, k-1) * (n-k+1) / k, altfel.

C(n, k) = C(n, n-k), dacă n >= k sau k = 0; această formulă se regăsește în Triunghiul lui Pascal.

C(n, k) = C(n-1, k) + C(n-1, k-1), altfel.

Numerele lui Catalan

Termenul general al acestui șir este:

Cn = C(2n, n) - C(2n, n-1) = (1 / (n+1)) * C(2n, n) = Produs de la k=2 la n de (n+k)/k , pentru n >= 0

O formulă recursivă:

C(n+1) = Suma de la i=0 la n de Ci * C(n-i)

Pentru n = 0, 1, 2, 3, ... numere Catalan sunt: 1, 1, 2, 5, 14, 42, 132, 429, 1430, 4862, ...

Există numeroase probleme care au ca rezultat numerele lui Catalan. Amintim:

* Cn este egal cu numărul de șiruri de n paranteze deschise și n paranteze închise care se închid corect. Pentru n=3, avem C3 = 5 variante: (((()))), (()()()), (())(()), ()(()()), ()()().
* Numărul de cuvinte Dyck de lungime 2*n formate din n caractere X și n caractere Y și în orice prefix numărul de X este mai mare sau egal cu numărul de Y. Pentru n=3: XXXYYY, XYXYXY, XYXXYY, XXYYXY, XXYXYY.
* Numărul de șiruri formate din n de 1 și n de -1 astfel încât toate sumele parțiale să fie nenegative.
* Cn reprezintă numărul de modalități de a paranteza o expresie formată din n+1 operanzi ai unei operații asociative: ((ab)c)d, (a(bc))d, (ab)(cd), a((bc)d), a(b(cd)).
* Cn reprezintă numărul de modalități de a desena "șiruri de munți" cu n linii crescătoare și n linii descrescătoare. Munții încep și se termină la același nivel și nu coboară sub acel nivel:
* numărul de drumuri laticiale de la punctul (0,0) la (2*n,0) cu pași din (1,1),(1,-1) care nu coboară sub axa Ox.
* Cn este numărul de modalități de a triangula un poligon cu n+2 laturi
* Cn este umărul de drumuri laticiale de la (0,0) la (n,n) cu pași din {(0,1),(1,0)} care nu depășesc prima diagonală y = x. 
* pe un cerc sunt 2*n puncte. Numărul posibilități de a desena n coarde care nu se intersectează este Cn.
Partițiile unei mulțimi

Fie A = {a₁, a₂, ..., an} o mulțime (finită). Se numește partiție a mulțimii A o familie de submulțimi A₁, A₂, ..., Aₖ ale lui A cu proprietățile:

1. Aᵢ ⊂ A, ∀i = 1, K
2. A₁ ∪ A₂ ∪ ... ∪ Aₖ = A
3. Aᵢ ∩ Aⱼ = ∅, ∀i ≠ j

De exemplu, A = {1, 2, 3} are următoarele partiții:

* {1, 2, 3}
* {1, 2}, {3}
* {1, 3}, {2}
* {2, 3}, {1}
* {1}, {2}, {3}

Numărul de partiții cu k submulțimi ale unei mulțimi cu n elemente se numește numărul lui Stirling de speța a doua, notat S(n, k). El respectă următoarea relație de recurență:

S(0, 0) = 1
S(n, 0) = 0
S(n + 1, k) = k * S(n, k) + S(n, k - 1)  pentru k > 0

Numerele Stirling de speța a doua pe Wikipedia

Numărul total de partiții ale unei mulțimi cu n elemente este numărul lui Bell:

B_n = Suma de la k=0 la n de S(n, k)

Începând cu B₀ = B₁ = 1, primele numere Bell sunt: 1, 1, 2, 5, 15, 52, 203, 877, 4140, ...

Numerele Bell pot fi construite cu ajutorul așa-numitului triunghi Bell. Vom construi (parțial) un tablou A[][]:

* A[0][1] = 1
* primul element de pe liniile următoare este egal cu ultimul de pe linia precedentă: A[i][1] = A[i-1][i]
* celelalte elemente ale fiecărei linii sunt egale cu suma celor două elemente din stânga (linia curentă și linia precedentă): A[i][j] = A[i][j-1] + A[i-1][j-1], pentru j >= 2, ..., i+1
* primul element de pe fiecare linie este numărul Bell corespunzător: B_n = A[n][1].